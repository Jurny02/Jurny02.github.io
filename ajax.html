<html>
<dl>
    <dt>Szybki rozwój figur</dt>
    <dd>W początkowej pozycji figury są schowane za pionami i mają bardzo ograniczone możliwości działania. Zasadniczo wszystkie figury są relatywnie silniejsze, gdy mogą operować w centrum szachownicy,
         zatem w początkowej fazie partii należy je jak <strong> najszybciej wyprowadzić z pierwszej (ósmej) linii</strong>. Nazywa się to rozwijaniem figur. W pierwszej kolejności do walki wkraczają lekkie figury, czyli skoczki i gońce. Skoczki najczęściej rozwija się na pola f3 i c3 (f6 i c6), rzadziej na d2 i e2 (d7, e7). W celu uwolnienia gońców należy
         wykonać posunięcia pionami e i d. Alternatywnie gońce można rozwijać na główne przekątne, np. po ruchu pionem g3, białopolowy goniec zajmuje pole g2. Ten manewr nazywa się fianchetto.</dd>
    <dt>Kontrola centrum</dt>
    <dd>Od pierwszych posunięć w partii trwa zażarta walka między stronami o dominację w centrum szachownicy. Przewaga w centrum pozwala umieszczać tam swoje figury lub przemieszczać swobodnie figury po <strong>c
        ałej</strong> szachownicy. Ustawienie własnych pionów w centrum krępuje siły przeciwnika i ogranicza mobilność j
        ego figur, zatem w debiucie dąży się do ustawienia pionów na polach <strong>e4 i d4</strong> (czarnych pionów na e5 i d5) i wsparcia ich figurami, by mogły utrzymać swoje pozycje. Jest to cel tzw. klasyc
        znych otwarć.</dd>
    <dt>Bezpieczeństwo króla</dt>
    <dd>Początkowa pozycja króla na środku pierwszej (ósmej) linii jest wyeksponowana na <strong>ataki przeciwnika</strong>, zwłaszcza po wysłaniu pionów d i e do walki o centrum. W ogromnej większości otwarć dąży się do wykonania roszady, która umieszcza króla w bezpieczniejszym miejscu, schowanego n
        a skrzydle za pionami i bronionego przez wieżę (czasami dodatkowo przez gońca). Roszada ma dodatkową zaletę – umożliwia szybkie rozwinięcie wieży i połączenie wież na pierwszej (ósmej) linii.</dd>
    <dt>Prawidłowa struktura pionów</dt>
    <dd>Opisane powyżej trzy cele debiutu stanowią elementarną podstawę wiedzy o otwarciach szachowych. Szachiści o <strong>pozycyjnym </strong>stylu gry eksponują czwarty aspekt otwarcia – zachowanie prawidłowej struktury własnych pionów. W debiucie należy unikać powstawania pozycyjnych słabości w rodzaju zdwojonych pionów w jednej kolumnie, izolowanych pionów (takich, które nie mają przyjacielskich pionów w sąsiednich kolumnach) lub odstałych pionów (osamotnionych pionów, których sąsiedzi zawędrowali zbyt daleko do przodu). Nie zawsze jednak musi być to słabość. W niektórych debiutach cel
        owo zdwaja się piony aby otworzyć linię dla wieży. Czasem <strong>nie powinno się</strong> też brać "darmowych" pionów, właśnie ze względu na otwarcie linii.</dd>
    

</dl></html>